# Second midterm and Exam problems in Macedonian

## Problem 1: Последователни појавувања

Се внесуваат низи од значи од стандарден влез. Да се избројат и испечатат сите последнователни појавувања на соседни самогласки во речениците. Појавата на големи и мали букви да се игнорира. Пронајдените парови самогласки да се испечатат на екран, секој во нов ред со мали букви. Потоа во нов ред се печати бројот на појавувања на паровите самогласки. Читањето завршува кога ќе се прочита знакот #.

**Пример**:
```
IO is short for Input Output
medioio medIo song
#
```
Излез:
```
io
ou
io
oi
io
io
6
```

## Problem 2: 

На стандарден влез се дадени повеќе редови со броеви така што секој ред започнува со еден цел број (N>=1) што означува колку броеви следуваат по него во истиот ред. Да се напише програма која на СИ за секој ред ќе го испечати бројот со најголема најзначајна цифра. Читањето на броеви завршува кога ќе се прочита бројот 0.

## Problem 3:

Од тастатура во низа се внесуваат N позитивни цели броеви (N <= 100), а потоа се внесува и цел број ind (ind >= 0).

Да се напише функција sum_pos која ја прима низата, бројот ind (кој претставува индекс во низата) и бројот на валидни елементи во низата. Функцијата треба да врати сумата на сите елементи почнувајќи од дадениот индекс ind па се до крајот на низата. Ако индексот ind е поголем од Nфункцијата треба да врати 0.

НАПОМЕНА: Задачата да се реши со помош на покажувачи (без користење на оператор [ ]).

**Пример**
влез:
```
10
2 4 6 8 1 3 9 12 33 44
6
```
излез:
```
98
```
98 = 9+12+33+44

## Problem 4:
Еден елемент од матрица ја дели матрицата на 4 квадранти (прикажани на сликата). Притоа самиот елемент кој ја дели матрицата припаѓа во четвртиот квадрант (-5 во примерот на сликата).

Од стандарден влез се внесува матрица со димензии NxM (1 <= N, M < 100). Потоа се внесуваат два броеви кои претставуваат индекси на еден елемент од матрицата.

Да се најдат сумите на секој од квадрантите и да се испечатат на стандарен излез. Притоа се печати сумата за првиот квадрант, па за вториот, па третиот и на крај за четвртиот. Доколку не може да се креира квадрант, тогаш за сумата на тој квадрант треба да се испечати 0.

![1482707780721](https://github.com/user-attachments/assets/8707be73-43bf-4540-ade5-2c07a0d4e334)

## Problem 5:
Од стандарден влез се чита ливче во спортска обложувалница.

Во првиот ред е запишана сумата на уплата (цел број).

Потоа во секој нареден ред кој се чита од стандарден влез (се додека не се прочита знакот #) е запишан по еден тип во следниот формат:

```ab12 1 1.25```
Првиот број е шифрата на типот (низа од знаци која не е подолга од 9 знаци), вториот број е типот (може да биде 1, 0 или 2) додека третиот број е коефициентот (реален број).

Ваша задача е да го испечатите типот со најголем коефициент како и можната добивка на ливчето. Доколку има повеќе типови со ист максимален коефициент, да се испечати првиот.

Можната добивка се пресметува како производ на сите коефициенти со сумата на уплата.

## Problem 6
Да се напише програма која вчитува матрица со димензии MxN (макс. 100x100). На почетокот се внесуваат димензиите на матрицата, а потоа и елементите на матрицата кои се само вредностите 1 и 0. Програмата треба да изброи и отпечати на СИ во колку од редиците и колоните има барем 3 последователни елементи со вредност 1.

**Пример**:
```
1 1 1 0
1 0 1 1
1 0 0 1
```
1 ред + 1 колона = 2

## Problem 7
Од тастатура се внесуваат димензиите на една матрица (m, n <= 100), а потоа и елементите од матрицата. Да се генерира низа (со најмногу m) така што секој елемент од низата се добива со наоѓање на елементот во секоја редица од матрицата што е најоддалечен од аритметичката средина во рамки на таа редица. Ако постојат повеќе елементи што се најоддалечени од аритметичката средина, тогаш се зема предвид првиот. Редоследот на запишување на елементите во низата одговара на редоследот на редиците.

**Пример**:
Влез:
```
3 6
1 2 2 3 4 5
1 1 2 2 3 3
1 2 3 4 5 6
```
Излез:
```
5 1 1
```

# Problem 8
Од стандарден влез се читаат непознат број на редови додека не се прочита 0. Да се најде најдолгиот ред во кој има барем 2 цифри. Потоа, на стандарден излез да се испечатат знаците од најдолгиот ред кои се наоѓаат помеѓу првата и последната цифра (заедно со тие 2 цифри) во истиот редослед. Доколку има повеќе такви редови се печати последниот. Се претпоставува дека ниту еден ред не е подолг од 100 знаци.

**Пример**:
Влез: 
```
    aaa123aa222aa2aaa23aaaaa22
    aaaaaaaaaaaa 23aaaa
    123 aaa aaa aaa aaa 12345 aaa aaa 2a
    0
```
Излез:
```
    123 aaa aaa aaa aaa 12345 aaa aaa 2
```

## Problem 9
Да се имплементира рекурзивна функција која за низа од цели броеви $[a{0}, a{1}, ..., a_{n-1}]$ ќе ја пресмета вредноста на непрекинатата дропка дефинирана како:
![Screenshot 2025-03-16 164336](https://github.com/user-attachments/assets/a967766f-31cb-4ab6-a1f1-77eaddafd32e)
Да се напише програма во која се чита цел број N, по што се читаат елементите на низа од N цели броеви (не повеќе од 100). Потоа се повикува рекурзивната функција и се печати резултатот во нов ред.

## Problem 10
Од стандарден влез прво се читаат два знака z1 и z2 , а потоа се читаат редови со низи од знаци се’ додека не се прочита знакот # (секој од редовите не е подолг од 80 знаци).

Да се напише програма со која на стандарден излез ќе се испечатат поднизите од секој ред составени од знаците што се наоѓаат меѓу z1 и z2 (без нив). Секоја подниза се печати во нов ред.

Се смета дека секој ред од датотеката точно еднаш ги содржи знаците z1 и z2, знакот z1 секогаш се наоѓа пред знакот z2, а меѓу z1 и z2 секогаш има барем еден знак.

## Problem 11
Од стандарден влез се читаат низи од знаци се додека не се прочита знакот #. Да се напише програма во која од за секој прочитан ред ќе се отпечати бројот на цифри во тој ред, знакот :, па самите цифри подредени според ASCII кодот во растечки редослед. Низите од знаци не се подолги од 100 знаци.

## Problem 12
Да се напише рекурзивна функција која ќе го најде бројот на позитивни броеви од целобројна низа. Функцијата како аргумент ја прима низата, за која се бара бројот на позитивни броеви и вкупниот број на елементи, кои ги има таа низа. Функцијата е зададена со следниот прототип:

int BrojPozitivni(int niza[], int n);

Да се напише и функција main() за тестирање на функцијата BrojPozitivni.

## Problem 13
Oд стандарден влез се вчитува еден цел број X, димензии на матрица M и N (цели броеви), како и елементите на матрицата со димензии M x N (цели броеви). Да се напише програма што ќе ги промени редиците на матрицата на следниот начин:

- Ако збирот на елементите од редот е поголем од X, елементите на тој ред добиваат вредност 1
- Ако збирот на елементите од редот е помал од X, елементите на тој ред добиваат вредност -1
- Ако збирот на елементите од редот е еднаков на X, елементите на тој ред добиваат вредност 0
Променетата матрица да се испечати на екран.

**Пример**:
Влез:
```
31
4 2 7 11
3 8 16 1
17 8 9 5
6 14 4 7
5 15 5 6
```
Излез:
```
-1 -1 -1 -1
-1 -1 -1 -1
1 1 1 1
0 0 0 0
0 0 0 0
```

## Problem 14
Да се напише програма во која се вчитува матрица од цели броеви A со N редици и N * 2 колони (N не е поголемо од 50). Програмата треба да ја трансформира вчитаната матрица во нова матрица B, така што сите елементи десно од N-тата колона ќе ги префрли под N-тата редица, односно од матрица со димензија N редици и 2 * N колони ќе се добие матрица со 2 * N редици x N колони.

**Пример**:
Влез:
```
3
1 2 3 4 5 6
7 8 9 10 11 12
13 14 15 16 17 18
```
Излез:
```
1 2 3
7 8 9
13 14 15
4 5 6
10 11 12
16 17 18
```

## Problem 15
За еден природен број а велиме дека е порамнување на друг природен број b ако и само ако цифрите еднакви на 9 во бројот b се заменети со цифрата 7 во бројот а.

**Пример**: Бројот 734775 е порамнување на бројот 934795.

Од стандарден влез се внесуваат непознат број на цели броеви (не повеќе од 100), се додека не се внесе нешто што не може да се интерпретира како цел број.

Ваша задача е да ги отпечатите најмалите 5 од порамнувањата на сите внесени броеви, по редослед од најмалиот кон најголемиот.

Забелешка: Доколку се внесат помалку од 5 броеви, тогаш печатите толку броеви колку што се соодветно внесени.

Наоѓањето на порамнувањето на даден број треба да се реализира во посебна рекурзивна функција poramnet(int a).

**Пример**:

За броевите: 9592, 69403, 100007, 6, 987, 6977, 33439, треба да се најдат нивните порамнувања ( тоа се: 7572, 67403, 100007, 6, 787, 6777 и 33437, соодветно), и да се отпечатат најмалите 5 од нив по овој редослед: 6 787 6777 7572 33437.

ЗАБРАНЕТО е користење на глобални променливи.

## Problem 16
Да се напише рекурзивна функција за наоѓање на максималната цифра од даден цел број.

Од стандарден влез се внесуваат непознат број цели броеви се додека не се внесе нешто што не е број. За секој од нив да се испечати максималната цифра во посебен ред.

Забелешка: Решението со рекурзивна функција носи 100% од поените, а со нерекурзивна функција 70% од поените.

Забелешка: ЗАБРАНЕТО е користење на глобални променливи.

## Problem 17
Од тастатура се внесуваат димензиите на една матрица (m,n <= 100), а потоа и елементите од матрицата. 

Да се трансформира матрицата така што средниот елемент во секоја редица ќе се замени со разликата (по апсолутна вредност) на сумата на елементите во првата половина од редицата и сумата на елементите во втората половина на редицата. Ако матрицата има парен број колони, се менува вредноста на средните два елемента. Средниот/те елемент/и влегува/ат во сумите (при непарен број на колони, средниот елемент влегува во двете суми!). 

Да се испечати на екран променетата матрица.

**Пример**:
Влез:

m = 4

n = 4

1 3 -5 4

2 10 2 10

7 2 3 5

3 2 10 3

Излез:

1 5 5 4

2 0 0 10

7 1 1 5

3 8 8 3

## Problem 18
За квадратна матрица А со димензии n x n, од стандарден влез се внесува бројот n (n > 2) и елементите на матрицата (реални броеви). Нека X e збирот од елементите под главната дијагонала во матрицата А. Нека Y е збирот од елементите под споредната дијагонала во матрицата А. Да се креира нова матрица B на следниот начин:

- сите елементи од главната дијагонала во матрицата B треба да имаат вредност X
- сите елементи од споредната дијагонала во матрицата B треба да имаат вредност Y
- ако даден елемент припаѓа и на главната и на споредната дијагонала во матрицата B, тогаш неговата вредност e X+Y
- сите останати елементи во матрицата B имаат вредност 0

Новата матрица B да се испечати на стандарден излез.
![Screenshot 2025-03-16 164922](https://github.com/user-attachments/assets/def67152-0e41-4a01-b31e-aef8dfa8cb3c)

## Problem 19
Од стаднарден влез се читаат N низи од знаци (стрингови) не подолги од 80 знаци. На почетокот на програмата се читаат два цели броеви:

- N - бројот на низи од знаци кои ќе се читаат и
- X - поместување.
Секоја од вчитаните низи од знаци треба да се трансформира на тој начин што секоја од малите и големите букви (a-z, A-Z) се заменува со истата буква поместена X места понапред во азбуката (a-z). Ако се надмине опсегот на буквите во азбуката, се продолжува циклично од почетокот на азбуката. Трансформираната низа да се отпечати на СИ.

Трансформацијата да се имплементира со посебна рекурзивна функција.

**Пример**:

Welcome -> трансформирано со поместување 5 -> Bjqhtrj
